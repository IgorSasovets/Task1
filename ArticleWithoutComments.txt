Створення шаблону регулярного виразу

Шаблон регулярного виразу складається зі звичайних символів, наприклад /abc/, або комбінації звичайних та 
спеціальних символів – /ab*c/ або /Chapter (\d+)\.\d*/. Останній приклад містить дужки, які використовуються 
як запам'ятовуючий пристрiй. Збіг з цією частиною шаблону запам'ятовується для подальшого використання, більш 
докладно про це можна прочитати в розділі "Використання збігів підрядків у дужках".

Використання простих шаблонів

Прості шаблони складаються з символів, для яких потрібно знайти безпосередній збіг. Наприклад, шаблон /abc/ збігається 
з комбінацією символів в рядку тільки у випадку, коли символи 'abc' опиняються поруч саме в такому порядку. Збіг буде 
вдалим в рядках "Hi, do you know your abc's?" та "The latest airplane designs evolved from slabcraft." В обох випадках 
шаблон збігається з підрядком 'abc'. В рядку 'Grab crab' збігу не буде, так як він містить підрядок 'ab c', що не 
збігається точно з підрядком 'abc'.

Використання спеціальних символів

Коли пошук збігу вимагає чогось більшого ніж безпосередній збіг, наприклад пошук одного чи більше екземплярів символу 'b', або пошуку 
пробілів, шаблон включає спеціальні символи. Так, шаблон /ab*c/ збігається з будь-якою символьною комбінацією, де за 
символом 'a' йде нуль чи більше символів 'b' (* значить 0 чи більше випадків появи попереднього елемента) за яким відразу 
йде символ 'c'. В рядку "cbbabbbbcdebc," шаблон збігається з підрядком 'abbbbc'.

Використання дужок

Дужки навколо будь-якої частини регулярного виразу означають, що ця частина рядка, який порівнюється з регулярним виразом, буде збережена. 
Після цього, ця частина рядка може бути викликана для повторного використання, більш докладно про це можна прочитати у розділі
"Використання збігів підрядків у дужках". Використання круглих дужок у шаблоні регулярного виразу призводить до того, що
програма запам'ятовує відповідний збіг, який вказаний у дужках. Наприклад, шаблон /a(b)c/ передбачає пошук 
набору символів 'abc' і запам'ятовування символу 'b'. 
Наприклад, шаблон /Chapter (\d+)\.\d*/ показує додатково екрановані та спеціальні символи частини шаблону, яку
 потрібно запам'ятати. Він відповідає точному збігу слова 'Chapter ' за яким йде один чи більше цифрових символів (\d означає 
 будь-який цифровий символ, а + означає 1 чи більше разів), за якими йде десяткова крапка (яка сама по собі є спеціальним символом; 
 додавання символу "\" перед крапкою дозволяє зробити її звичайним символом '.'), за якою йде будь-яке число, що повторюється
 0 або більше разів (\d означає числовий символ, * означає 0 або більше разів). На додачу, дужки використовуються для того, щоб 
 запам'ятати першу послідовність числових символів.
Цей шаблон в рядку "Open Chapter 4.3, paragraph 6" знайде числовий символ '4' та запам'ятає його. Шаблон не знайде 
збігів в "Chapter 3 and 4", тому що рядок не містить крапку після '3'.
Для пошуку відповідності підрядка в дужках без його запам'ятовування необхідно додати на початку шаблона в дужках 
комбінацію '?:'. Наприклад, (?:\d+) відповідає одному чи більше числовому символу але без їх запам'ятовування.

Робота з регулярними виразами
Регулярні вирази використовуються спільно з такими методами класу RegExp як test і exec, а також
з наступними методами класу String: match, replace, search, split. Ці методи детально поясненні у
довідці по JavaScript.
Методи, які використовують регулярні вирази
Метод	Опис
exec    Метод класу RegExp, який виконує пошук відповідностей у рядку символів. Цей метод повертає масив символів.
test    Метод класу RegExp, який виконує тестовий пошук відповідностей у рядку символів. Він повертає булеве значення true або false.
match   Метод класу String, який виконує пошук відповідностей у рядку символів. Цей метод повертає масив символів або null, якщо не 
        знайдено відповідностей. 
search  Метод класу String, який виконує тестовий пошук відповідностей у рядку символів. Цей метод повертає індекс співпадіння або -1
        якщо відповідностей не знайдено.
replace Метод класу String, який виконує пошук відповідностей у рядку і замінює їх на вказаний в аргументах методу вираз.
split   Метод класу String, який використовує регулярний вираз або вказаний користувачем для того щоб розділити рядок
        символів на масив рядків, використовуючи цей вираз.
